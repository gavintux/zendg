---
{"tags":["yiPlay","yi"],"dg-publish":true,"permalink":"/02領域/yi/04山水蒙䷃/","dgPassFrontmatter":true,"noteIcon":"","created":"2025-10-30T16:34:50.253+08:00","updated":"2025-12-03T10:26:00.683+08:00"}
---

## 04山水蒙䷃
![04山水蒙.png|90](/img/user/02%E9%A0%98%E5%9F%9F/yi/99Attachments/04%E5%B1%B1%E6%B0%B4%E8%92%99.png)
**卦辭**：
- **蒙**：亨。匪我求童蒙，童蒙求我。初筮告，再三瀆，瀆則不告。利貞。
(象徵萬物初生，「蒙昧」的狀態。)
- **彖曰：**
    - 蒙，山下有險，險而止，蒙。蒙亨，以亨行，時中也。匪我求童蒙，童蒙求我，志應也。初筮告，以剛中也。再三瀆，瀆則不告，瀆蒙也。蒙以養正，聖功也。
- **象曰：**
    - **山下出泉，蒙；君子以果行育德**。
	    1. 利用刑人，以正法也。
	    2. 子克家，剛柔接也。
	    3. 勿用取女，行不順也。
	    4. 困蒙之吝，獨遠實也。
	    5. 童蒙之吉，順以巽也。
	    6. 利禦寇，上下順也。
**爻辭**：
- 初六：發蒙，利用刑人，用說桎梏，以往吝。
- 九二：包蒙，吉。納婦，吉。子克家。
- 六三：勿用取女，見金夫，不有躬，無攸利。
- 六四：困蒙，吝。
- 六五：童蒙，吉。
- 上九：擊蒙，不利為寇，利禦寇。

---