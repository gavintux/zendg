---
{"tags":["yiPlay","yi"],"dg-publish":true,"permalink":"/02領域/yi/10天澤履䷉/","dgPassFrontmatter":true,"noteIcon":"","created":"2025-10-30T16:34:50.260+08:00","updated":"2025-12-03T10:27:11.986+08:00"}
---



## 10天澤履䷉
![10天澤履.png|90](/img/user/02%E9%A0%98%E5%9F%9F/yi/99Attachments/10%E5%A4%A9%E6%BE%A4%E5%B1%A5.png)
**象辭**：上天下澤，履；君子以辨上下，安民。
- **履**虎尾，不咥人，亨。
- **彖曰：**
    - 履，柔履剛也。說而應乎乾，是以履虎尾，不咥人，亨。剛中正，履帝位而不疚，光明也。
- **象曰：**
    - **上天下澤，履；君子以辨上下，定民志**。
    1. 素履之往，獨行願也。
    2. 幽人貞吉，中不自亂也。
    3. 眇能視，不足以有明也。跛能履，不足以與行也。咥人之凶，位不當也。武人為于大君，志剛也。
    4. 愬愬終吉，志行也。
    5. 夬履貞厲，位正當也。
    6. 元吉在上，大有慶也。
**爻辭**：
- 初九：素履，往无咎。
- 九二：履道坦坦，幽人貞吉。
- 六三：眇能視，跛能履，履虎尾，咥人，凶。武人為于大人。
- 九四：履虎尾，愬愬終吉。
- 九五：夬履，貞厲。
- 上九：視履考祥，其旋元吉。

---