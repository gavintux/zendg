---
{"tags":["yiPlay","yi"],"dg-publish":true,"permalink":"/02領域/yi/01乾為天䷀/","dgPassFrontmatter":true,"noteIcon":"","created":"2025-10-30T16:34:50.246+08:00","updated":"2025-12-03T10:25:04.037+08:00"}
---





## 01乾為天䷀
![01乾為天.png|90](/img/user/02%E9%A0%98%E5%9F%9F/yi/99Attachments/01%E4%B9%BE%E7%82%BA%E5%A4%A9.png)
**卦辭**：
- **乾**：元亨。利貞。
- **彖曰：**
    - 大哉乾元，萬物資始，乃統天。雲行雨施，品物流形，大明終始，六位時成。
        - 時乘六龍以御天，乾道變化，各正性命，保合大和〈一作太和〉，乃利貞。
        - 首出庶物，萬國咸寧。
- **象曰：**
    - 天行健，君子以自強不息。
	    1. 潛龍勿用，陽在下也。
	    2. 見龍在田，德施普也。
	    3. 終日乾乾，反復道也。
	    4. 或躍在淵，進无咎也。
	    5. 飛龍在天，大人造也。
	    6. 亢龍有悔，盈不可久也。
	    7. 用九，天德不可為首也。

**爻辭**：
- 初九：潛龍勿用。
- 九二：見龍在田，利見大人。
- 九三：君子終日乾乾，夕惕若，厲無咎。
- 九四：或躍在淵，無咎。
- 九五：飛龍在天，利見大人。
- 上九：亢龍有悔。
- 用九：見群龍無首，吉。

---