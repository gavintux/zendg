---
{"tags":["yiPlay","yi"],"dg-publish":true,"permalink":"/02領域/yi/53風山漸䷴/","dgPassFrontmatter":true,"noteIcon":"","created":"2025-10-30T16:34:50.353+08:00","updated":"2025-12-03T10:38:01.571+08:00"}
---




## 53風山漸䷴
![53風山漸.png|90](/img/user/02%E9%A0%98%E5%9F%9F/yi/99Attachments/53%E9%A2%A8%E5%B1%B1%E6%BC%B8.png)
**卦辭**：山上有木，漸；君子以居賢德善俗。
- **漸**：女歸吉，利貞。(漸者，進也。為「漸進」之意。)
- **彖曰：**
    - 漸之進也，女歸吉也。進得位，往有功也。進以正，可以正邦也。其位剛，得中也。止而巽，動不窮也。
- **象曰：**
    - **山上有木，漸；君子以居賢德，善俗**。
	    1. 小子之厲，義无咎也。
	    2. 飲食衎衎，不素飽也。
	    3. 夫征不復，離群丑也。婦孕不育，失其道也。利用禦寇，順相保也。
	    4. 或得其桷，順以巽也。
	    5. 終莫之勝，吉；得所愿也。
	    6. 其羽可用為儀，吉；不可亂也。
**爻辭**：
- 初六：鴻漸于干，小子厲，有言，无咎。
- 六二：鴻漸于磐，飲食衎衎，吉。
- 九三：鴻漸于陸，夫征不復，婦孕不育，凶。利御寇。
- 六四：鴻漸于木，或得其桷，无咎。
- 九五：鴻漸于陵，婦三歲不孕，終莫之勝，吉。
- 上九：鴻漸于陸，其羽可以為儀，吉。

---